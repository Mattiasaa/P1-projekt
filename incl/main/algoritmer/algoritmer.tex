\chapter{Algoritmer} \label{kap.algo}
Når man står med et problem inden for diskret matematik, er det første, man skal gøre at finde en model, der kan sætte problemet i matematisk kontekst. Denne model skal bestå af diskrete strukturer såsom funktioner, følger eller grafer, som vi omtalte i tidligere afsnit. Når man har opstillet en passende model til at løse problemet, skal man finde en metode, som kan løse det med denne model. Denne model skal helst tilpasses, så den kan løse det generelle problem. Det vil sige alle probemer af den type og form. Metoden skal bestå af en række trin, som slutteligt vil give resultatet. Disse trin kaldes en \emph{algoritme}. 
\begin{defn}
[Algoritmer] En algoritme er en begrænset mængde af præcist definerede instruktioner, der viser, hvordan et problem løses, eller hvordan en beregning udføres. 
\end{defn}

Der er dog nogle kendetegn, som man ønsker skal gøre sig gældende for den algoritme, man anvender til at løse sit problem. Herunder, at der optræder et input og et tilhørende, korrekt output. Algoritmens trin skal være præcist defineret, så der ikke er tvivl om, hvad der skal gøres i hvert trin. Det er derudover lettere at arbejde med algoritmer, som er \emph{begrænsede}, og dermed ikke har uendeligt mange trin. Algoritmen bør være effektiv, så man præcist og indenfor et begrænset tidsrum kan løse de forskellige trin. Slutteligt bør algoritmen være generel, så den er anvendelig på alle problemer af denne type og form.

I følgende afsnit vil vi skrive alle algoritmer i pseudokode, som er en forsimplet form for programmeringssprog. Pseudokode kan ikke direkte implementeres i nogen programmer, da det ikke har en bestemt syntaks. Grunden til at vi skriver algoritmerne i pseudokode, er, at det er nemt at omskrive til forskellige andre programmeringssprog.


\input{incl/main/algoritmer/typer}
\input{incl/main/algoritmer/greedy}
\input{incl/main/algoritmer/dijkstras}
\input{incl/main/algoritmer/kompleksitet}
\input{fig/tikz/algoritmer/kompleksitet}