\section{Basisproblemet}
Vi har indgået en kontrakt med ejeren af et gaslager, hvori der kan lagres naturgas. Vi har lejet dette gaslager for et år, og vi skal nu forsøge at maksimere profitten ved at købe og sælge gasenheder. Vi har en forward-kurve på prisen, således at vi til hver en tid i lejekontrakten kan se, hvad prisen for gas er til denne tid. Priserne varierer fra måned til måned. Der er øvre og nedre grænser for beholdningen i gaslaget, og ved lejekontraktens udløb vil ejeren købe den resterende gas tilbage til prisen på dette tidspunkt. Vi opstiller en tabel, Tabel \ref{table:1}, med de forskellige, givne værdier, som vi skal bruge til at løse optimeringsproblemet:

\begin{table}[h!]
\centering
\begin{tabular}{||c | c||} 
 \hline
 Variabel & Beskrivelse \\ [0.5ex] 
 \hline\hline
 $t$ & Tidsskridt  \\ 
 $T$ & Sluttid  \\
 $q_{t}$ & Gasenheder til tiden $t$  \\
 $\Delta q_{t}$ & Ændringen i gasenheder,    $q_{t}-q_{t-1}$ \\
 $q_{0}$ & Gasenheder i starten af lejeperioden  \\
 $q_{\min}$ & Den nedre grænse for gasenheder \\ 
 $q_{\max}$ & Den øvre grænse for gasenheder \\
 $u_{\max}$ & Antal gasenheder der kan tages ud af lageret mellem to tidsskridt \\ 
 $i_{\max}$ & Antal gasenheder der kan sættes ind på lageret mellem to tidsskridt \\ 
 $p_{t}$ & En forward pris i Euro på en gasenhed  \\
 $r$ & En fast årlig diskonteringsrente  \\
 [1ex] 
 \hline
\end{tabular}
\caption{Tabel over værdier i optimeringsproblemet}
\label{table:1}
\end{table}

I basisproblemet er $q_{\min}$, $q_{\max}$, $i_{\max}$ og $u_{\max}$ statiske. Det vil sige, at de ikke ændrer sig i hele lejeperiden. De andre værdier er variable og er dermed ikke statiske igennem lejeperioden. Vi vil nu ud fra de givne værdier løse vores optimeringsproblem. Det, vi i problemet ønsker at optimere, er profitten. Problemet kan udtrykkes ved følgende ligning:
\begin{equation}
\max_{\Delta p_{t}} \Bigg\{ -\sum_{t=1}^{T} \mathrm{e}^{-r\frac{t}{T}} \Delta q_{t} p_{t}+ \mathrm{e}^{-r}q_{T}p_{T} \Bigg\} \
\end{equation}
Denne ligning har nogle bibetingelser:\\
1. $q_{\min} \leq q_{t} \leq q_{\max}$\\
2. $\Delta q_{t} \in \{-u_{\max},-u_{\max}+1,\cdots,-1,0,1,\cdots,i_{\max}-1,i_{\max} \}$ \\
for $t \in \{1,\cdots,T\}$, hvor gasmængden lagret til tiden, $t$, er $q_{t}=q_{0}+\sum_{s=1}^{t} \Delta q_{s}$. \\

Det vil altså sige, at antallet af gasenheder skal ligge mellem den nedre og den øvre grænse for antallet af gasenheder. Ændringen i gasenheder skal ligge mellem minus det antal gasenheder, der må tages ud af gaslaget, altså det vi højst må sælge, og det antal gasenheder der højst må sættes ind på gaslageret, altså det antal vi højst må købe.

