\section{Basisproblemet}
Vi indgår en kontrakt med ejeren af et gaslager, hvori der kan lagres naturgas. Vi lejer dette gaslager for et år, og vi skal nu forsøge at maksimere profitten ved at købe og sælge gasenheder. Vi har en forward-kurve på prisen, en pris der på forhånd er aftalt med leverandørerne og køberne således, at vi til hver en tid i lejekontrakten kan se, hvad prisen for gas er til denne tid. Prisen varierer fra måned til måned. Der er øvre og nedre grænser for beholdningen i gaslageret, og ved lejekontraktens udløb vil ejeren købe den resterende gas tilbage til prisen på dette tidspunkt. Vi opstiller \autoref{table:1}, med de forskellige, givne værdier, som vi skal bruge til at løse optimeringsproblemet:

\begin{table}[h!]
\centering
\begin{tabular}{|c | c|} 
 \hline
 Variabel & Beskrivelse \\ [0.5ex] 
 \hline\hline
 $t$ & Tidsskridt  \\ 
 $T$ & Sluttid  \\
 $q_{t}$ & Gasenheder til tiden $t$  \\
 $\Delta q_{t}$ & Ændring i gasenheder,    $q_{t}-q_{t-1}$ \\
 $q_{0}$ & Gasenheder i starten af lejeperioden  \\
 $q_{\min}$ & Den nedre grænse for gasenheder \\ 
 $q_{\max}$ & Den øvre grænse for gasenheder \\
 $u_{\max}$ & Antal gasenheder der kan tages ud af lageret mellem to tidsskridt \\ 
 $i_{\max}$ & Antal gasenheder der kan sættes ind på lageret mellem to tidsskridt \\ 
 $p_{t}$ & En forward-pris i Euro på en gasenhed  \\
 $r$ & En fast årlig diskonteringsfaktor  \\
 [1ex]
 \hline
\end{tabular}
\caption{Tabel over værdier i optimeringsproblemet.}
\label{table:1}
\end{table}

I basisproblemet er $q_{\min}$, $q_{\max}$, $i_{\max}$ og $u_{\max}$ statiske. Det vil sige, at de ikke ændrer sig i hele lejeperioden. De andre værdier er variable og er dermed ikke statiske igennem lejeperioden. Vi vil nu ud fra de givne værdier løse vores optimeringsproblem. Det vi i problemet ønsker at optimere, er resultatet. Problemet kan udtrykkes ved følgende funktion:
\begin{equation}
\max_{\Delta p_{t}} \Bigg\{ -\sum_{t=1}^{T} \mathrm{e}^{-r\frac{t}{T}} \Delta q_{t} p_{t}+ \mathrm{e}^{-r}q_{T}p_{T} \Bigg\}.
\end{equation}
Denne ligning har nogle bibetingelser:\\
1. $q_{\min} \leq q_{t} \leq q_{\max}$\\
2. $\Delta q_{t} \in \{-u_{\max},-u_{\max}+1,\dotsc,-1,0,1,\dotsc,i_{\max}-1,i_{\max} \}$ \\
for $t \in \{1,\dotsc,T\}$, hvor gasmængden lagret til tiden, $t$, er $q_{t}=q_{0}+\sum_{s=1}^{t} \Delta q_{s}$.
Det vil altså sige, at antallet af gasenheder skal ligge mellem den nedre og den øvre grænse. Ændringen i gasenheder skal ligge mellem minus det antal gasenheder, der må tages ud af gaslaget, altså det vi højst må sælge, og det antal gasenheder der højst må sættes ind på gaslageret, altså det antal vi højst må købe.


\begin{defn}
Grafen for problemet, $G_{problem}=(V,E,w)$, er en simpel, orienteret og vægtet graf. Grafen er (T+2)-delt fordelt på delmængderne $V_0,V_1, \dotsc, V_{T+1}$.
Hver knude i en delmængde $V_i$, for $i \in [0,1, \dotsc, T]$, er kun naboer med knuder i delmængde $V_{i+1}$. 
For mængden af kanter, $E$, gælder det, for $t_u \leq T-1$, at $\exists \ e=(u_{qt_u}, v_{qt_v})$, hvis
	\begin{itemize}
	\item $u_{qt_u} \in V_i$ og $v_{qt_v} \in V_{i+1}$
	\item $-u_{\max} \leq qt_v-qt_u \leq i_{\max}$
	\item $q_{\min} \leq qt_u,qt_v \leq q_{\max}$
	\end{itemize}
og for $t_u = T$ gælder det, at $\exists \ e = (u_{q_T}, v_{q_{T+1}})$, hvis
	\begin{itemize}
	\item $u_{q_{T}} \in V_T$ og $v_{q_{T+1}} \in V_{T+1}$
	\item $q_{\min} \leq q_{T} \leq q_{\max}$
	\end{itemize}
hvor $t_u \in [0,1, \dotsc, T]$. \\
Vægten på kanterne er givet ved funktionen:
\begin{equation}
w(e)=
	\begin{cases}
	\Delta q_t \cdot p_t \cdot \textrm{e}^{-r \cdot \frac{t}{T}} \ \ \ \ \mbox{hvis } t_u \leq T-1 \\
	q_T \cdot p_T \cdot \textrm{e}^{-r} \qquad \mbox{ ellers}
	\end{cases}
\end{equation}



\end{defn}
