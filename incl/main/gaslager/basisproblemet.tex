\section{Basisproblemet}
Vi vil indgå en lejekontrakt med ejeren af et gaslager, hvori der kan lagres naturgas. Vi vil leje dette gaslager i et år, og vi vil nu forsøge at maksimere profitten ved at købe og sælge gasenheder. Vi har en forward-kurve på prisen. En forward-kurve er en række priser, der på forhånd er aftalt med leverandørerne og køberne således, at vi til hver en tid i lejekontrakten kan se, hvad prisen for gas er til denne tid. Prisen varierer fra måned til måned. Der er desuden øvre og nedre grænser for beholdningen i gaslageret samt øvre grænser for køb og salg af gas. Ved lejekontraktens udløb vil ejeren købe den resterende gas til prisen på dette tidspunkt. Vi opstiller \autoref{table:1} med de forskellige, givne værdier, som vi skal bruge til at løse optimeringsproblemet:

\begin{table}[H]
\centering
\begin{tabular}{|c | c|} 
 \hline
 Variabel & Beskrivelse \\ [0.5ex] 
 \hline\hline
 $t$ & Tidsskridt  \\ 
 $T$ & Sluttid  \\
 $q_{t}$ & Gasenheder til tiden $t$  \\
 $\Delta q_{t}$ & Ændring i gasenheder,    $q_{t}-q_{t-1}$ \\
 $q_{0}$ & Gasenheder i starten af lejeperioden  \\
 $q_{\min}$ & Den nedre grænse for gasenheder \\ 
 $q_{\max}$ & Den øvre grænse for gasenheder \\
 $u_{\max}$ & Antal gasenheder der maksimalt kan tages ud af lageret mellem to tidsskridt \\ 
 $i_{\max}$ & Antal gasenheder der maksimalt kan sættes ind på lageret mellem to tidsskridt \\ 
 $p_{t}$ & Prisen per gasenhed ved tiden, $t$, fra forward-kurven, i euro  \\
 $r$ & En fast diskonteringsfaktor  \\
 [1ex]
 \hline
\end{tabular}
\caption{Tabel over værdier i optimeringsproblemet.}
\label{table:1}
\end{table}

I basisproblemet er $q_{\min}$, $q_{\max}$, $i_{\max}$ og $u_{\max}$ statiske. Det vil sige, at de ikke ændrer sig i hele lejeperioden. De andre værdier er variable og er dermed ikke statiske igennem lejeperioden. Det, vi i problemet ønsker at optimere, er resultatet. Problemet kan udtrykkes ved følgende funktion:
\begin{equation}
\max_{\Delta p_{t}} \Bigg\{ -\sum_{t=1}^{T} \mathrm{e}^{-r\frac{t}{T}} \Delta q_{t} p_{t}+ \mathrm{e}^{-r}q_{T}p_{T} \Bigg\}.
\end{equation}
Denne funktion har bibetingelserne:\\
1. $q_{\min} \leq q_{t} \leq q_{\max}$\\
2. $\Delta q_{t} \in \{-u_{\max},-u_{\max}+1,\dotsc,-1,0,1,\dotsc,i_{\max}-1,i_{\max} \}$ \\
for $t \in \{1,\dotsc,T\}$, hvor gasmængden lagret til tiden, $t$, er $q_{t}=q_{0}+\sum_{s=1}^{t} \Delta q_{s}$.
Det vil altså sige, at antallet af gasenheder skal ligge mellem den nedre og den øvre grænse. Ændringen i gasenheder skal ligge mellem minus det antal gasenheder, der må tages ud af gaslaget, altså det vi højst må sælge, og det antal gasenheder, der højst må sættes ind på gaslageret, altså det antal vi højst må købe.
Knuderne i grafen er skrevet på formen, $v_{t,q_t}$.

\begin{defn} [Problemgraf] \label{defn:graf_problem}
Givet problemparametrene i \autoref{table:1} defineres kanterne i grafen for problemet. Grafen, $G_{\textrm{problem}}=(V,E,w)$, er en orienteret, vægtet og simpel graf. Grafen er $(T+2)$-delt, fordelt på delmængderne $V_0,V_1, \dotsc, V_{T+1}$, hvor $V_0$ og $V_{T+1}$ kun indeholder hhv. startknuden, $v_{0,q_0}$, og slutknuden, $q_{\slut}$. Startknuden har $t=0$, da det er inden lejekontraktens begyndelse. Hver knude i en delmængde $V_t$ kan kun være nabo til en knude i delmængde $V_{t+1}$, hvor $t \in \{0,1, \dotsc,T\}$.
For $E$ gælder det, når $t<T$, at $\exists \ e = (u,v)$, hvor $u=v_{t,q_t}$ og $v=v_{t+1, q_{t+1}}$, hvis
	\begin{itemize}
	\item $u \in V_t$ og $v \in V_{t+1}$
	\item $-u_{\max} \leq \Delta q_{t+1} \leq i_{\max}$
	\item $q_{\min} \leq q_t, q_{t+1} \leq q_{\max}$,
	\end{itemize}
og hvis $t=T$, gælder det, at $\exists \ e=(u,q_{\slut})$, hvor $u=v_{T,q_T}$, hvis
	\begin{itemize}
	\item $u \in V_T$
	\item $q_{\min} \leq q_{T} \leq q_{\max}$.
	\end{itemize}
Vægten på kanterne er givet ved funktionen:
\begin{equation}
w(e)=
	\begin{cases}
	\Delta q_{t+1} \cdot p_{t+1} \cdot \textrm{e}^{-r \cdot \frac{t+1}{T}} &\text{hvis } t < T, \\
	q_T \cdot p_T \cdot \textrm{e}^{-r} & \text{ellers.}
	\end{cases}
\end{equation}

\end{defn}
