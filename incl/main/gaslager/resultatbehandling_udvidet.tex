\section{Resultatbehandling af det udvidede problem} \label{kap:resultat_udvidet}

Vi kigger i dette afsnit på de resultater, vores algoritme har fundet i det udvidede problem. Den længste vej er fundet ved brug af vores korteste-vej algoritme med fremgangsmåden, som er gennemgået i \autoref{kap:grafen_for_udvidet}. På \ref{fig:gaslager_graf_udvidet} kan man se den længste vej igennem grafen for det udvidede problem.
\input{fig/tikz/gaslager/gaslager_udvidelse}
Grafen i \autoref{fig:gaslager_graf_udvidet} repræsenterer det udvidede problem, og denne har væsentligt færre knuder og kanter end \autoref{fig:gaslager_graf} pga. begrænsningerne, som blev tilføjet til problemet med udvidelserne. Ligesom det var tilfældet i \autoref{fig:gaslager_graf}, repræsenterer hver kolonne af knuder en måned i løbet af det år, vi lejer gaslageret, og rækkerne svarer til lagerbeholdning. Ved denne længste vej sælger og køber vi i de fleste måneder færre enheder, end det var tilfældet i basisproblemet, og dette skyldes primært, at $i_{\max}$ og $u_{\max}$ er lavere i mange af månederne pga. tidsbegrænsningerne. De resultater vi har fået ud af algoritmen, er også opstillet i \autoref{tab:kob_salg_strategi_udvidet}. 
\input{fig/tab/gaslager/tabel_resultat_udvidet}
\autoref{tab:kob_salg_strategi_udvidet} viser vores strategi for køb og salg i løbet af året ved det udvidede problem. Strategien følger selvfølgelig den længste vej fra \autoref{fig:gaslager_graf_udvidet}, da denne vil give det største resultat ved slutningen af lejeperioden. Antal enheder er antallet, der købes eller sælges, altså $\Delta q$. I både priser og resultat er der taget højde for diskonteringsfaktoren. En interessant forskel på den længste vej i det udvidede problem i forhold til basisproblemet er, at denne modsat basisproblemt ikke vil være på den maksimale lagerbeholdning i måned 11 på trods af den højere salgspris i de efterfølgende måneder. Dette skyldes udvidelsen om slutvolumen og straffaktor, som betyder, at hvis lagerbeholdningen i 12. måned ikke ender på 5, vil prisen, som resten af lagerbeholdningen sælges for til slut, være lavere end ellers. 
Ved den optimale strategi for køb og salg i det udvidede problem opnår vi et resultat på 188,27€. Dette er væsentligt lavere end resultatet ved basisproblemet, hvilket skyldes begrænsningerne som er tilføjet ved det udvidede problem. Begrænsningernes påvirkning på strategien er meget tydelig ved sammenligning af graferne for basisproblemet og det udvidede problem og i de dertilhørende tabeller. 