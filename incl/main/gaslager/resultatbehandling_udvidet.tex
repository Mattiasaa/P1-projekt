\subsection{Resultatbehandling af det udvidede problem} \label{kap:resultat_udvidet}

Vi kigger i dette afsnit på de resultater, vores algoritme har fundet i det udvidede problem. Den længste vej er fundet ved brug af vores korteste vej-algoritme med fremgangsmåden, som er gennemgået i \autoref{kap:grafen_for_udvidet}. På \autoref{fig:gaslager_graf_udvidet} kan man se den længste vej igennem grafen for det udvidede problem.
\input{fig/tikz/gaslager/gaslager_udvidelse}
Grafen i \autoref{fig:gaslager_graf_udvidet} har væsentligt færre knuder og kanter end \autoref{fig:gaslager_graf} pga. begrænsningerne, som blev tilføjet til problemet med udvidelserne. Det ses altså, at grafen for det udvidede problem er en delgraf af grafen for basisproblemet, da den er skabt af delmængderne af kanterne og knuderne. 
Da det udvidede problem ikke indeholder alle kanter fra basisproblemet, som er incidente med knuderne, der indgår i begge, betyder det, at det udvidede problem ikke er induceret. Dermed har vi ikke de samme muligheder for køb og salg, hvilket også kommer til udtryk ved, at den længste vej igennem grafen for det udvidede problem ikke har en lige så stor distance som den længste vej igennem grafen for basisproblemet. Ligesom det var tilfældet i \autoref{fig:gaslager_graf}, repræsenterer hver kolonne af knuder en måned i det år, vi lejer gaslageret, og rækkerne svarer til lagerbeholdningen. Ved denne længste vej sælger og køber vi i de fleste måneder færre enheder, end det var tilfældet i basisproblemet, og dette skyldes primært, at grænserne for køb og salg, $i_{\max}$ og $u_{\max}$, er lavere i mange af månederne pga. de tidsafhængige begrænsninger. 
De resultater, vi har fået ud af algoritmen, er også opstillet i \autoref{tab:kob_salg_strategi_udvidet}. 
\input{fig/tab/gaslager/tabel_resultat_udvidet}
Strategien i \autoref{tab:kob_salg_strategi_udvidet} følger den længste vej fra \autoref{fig:gaslager_graf_udvidet}, da denne vil give det største resultat ved slutningen af lejeperioden. I tabellen er 'Antal enheder' det antal, der købes eller sælges, altså $\Delta q_t$. I både 'Pris' og 'Resultat' er der taget højde for diskonteringsfaktoren. En interessant forskel på den længste vej i det udvidede problem i forhold til i basisproblemet er, at denne vej modsat i basisproblemet ikke vil være på den maksimale lagerbeholdning i måned 11 på trods af den højere salgspris i de efterfølgende måneder. Dette skyldes udvidelsen om slutvolumen og straffaktor, som betyder, at hvis lagerbeholdningen i 12. måned ikke ender på 5, vil prisen, som lagerbeholdningen sælges til efter endt lejeperiode, være væsentligt lavere end ellers. 
Ved den optimale strategi for køb og salg i det udvidede problem opnår vi et resultat på 188,27€. Dette er væsentligt lavere end resultatet ved basisproblemet, hvilket skyldes begrænsningerne, som er tilføjet ved det udvidede problem. Begrænsningernes påvirkning på strategien er meget tydelig ved sammenligning af graferne for basisproblemet og det udvidede problem og i de dertilhørende tabeller. 