\subsection{Resultatbehandling af basisproblem}

I dette afsnit vil vi kigge på resultatet af vores korteste vej-algoritme, og sætte det i kontekst af opgaven. Den længste vej igennem vores graf, og dermed den mest profitable strategi, er illustreret på grafen i \autoref{fig:gaslager_graf} og uddybet i \autoref{tab:kob_salg_strategi}. I tabellen vises, at vores overskud er 252,73€, og dermed er $\beta (q_0, q_{\slut}) = 252,73$. Som vist på grafen i \autoref{fig:gaslager_graf}, søger algoritmen mod toppen i måned 10 og 11, da den i 12. måned og slutningen af perioden kan sælge alle enheder til 24,02€ pr. stk. 

\input{fig/tikz/gaslager/gaslager_hel_graf}

Grafen i \autoref{fig:gaslager_graf} illustrerer den simple, orienterede graf, som repræsenterer vores basisproblem. Knuderne kan deles op i kolonner og rækker. Hver kolonne repræsenterer tiden, $t$, og hver række repræsenterer vores lagerbeholdning, $q$. Grafen har startknuden $q_0$, som ligger i kolonnen, der repræsenterer $t=0$, altså tidpunktet hvor gaslageret overtages. Derfra er samtlige kanter indenfor opgavens givne parametre, $u_{\max }$, $i_{\max }$, $q_{\min }$ og $q_{\max }$ indtil slutknuden, $q_{\slut}$. Ved starttidspunktet er lagerbeholdningen 5. Grafen viser den længste vej igennem grafen, hvor kantvægtene er lig prisen for køb og salg af enheder repræsenteret af en hhv. stigende eller faldende kant.

\input{fig/tab/gaslager/tabel_laengstevej_graf}

\autoref{tab:kob_salg_strategi} viser vores strategi for, hvornår vi planlægger at købe og sælge gasenheder for at optimere vores resultat. Strategien tager udgangspunkt i \autoref{fig:gaslager_graf} og det givne materiale. Priserne er sat op efter diskonteringsfaktoren.%dette skal introduceres.
 Da de laveste priser forekommer i måned 5, 6 og 10, sørger algoritmen for at kunne købe det højst mulige antal enheder i denne periode. På samme måde er priserne højest i måned 2, 3, og 12, så der sørges for at kunne sælge så mange som muligt. I slutningen af måned 11 er lageret fyldt, da vi kan sælge helt ud af lageret i løbet af 12. måned, og efterfølgende til ejeren til en høj pris.
