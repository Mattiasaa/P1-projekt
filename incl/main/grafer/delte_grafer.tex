\section{Delte grafer}
I visse tilfælde kan en graf deles op for at optimere en algoritme til løsningen af en given problemstilling.
To mulige grafopdelinger er delgrafer og $k$-delte grafer.

\begin{defn}[Delgraf] \label{defn:delgraf} %subgraph
En \emph{delgraf} af grafen, $G= (V,E)$, er en graf, $D = (W,F)$, skabt af delmængderne af kanterne, $F \subseteq E$, og knuderne, $W \subseteq V$, hvori det gælder $F \subseteq (\{u,v\} | u,v \in W)$.
\end{defn}

En delgraf er \emph{induceret}, hvis mængden af kanter, $F$, indeholder alle kanter fra $E$, hvis knuder indgår i $W$.
Delgrafen kaldes \emph{udspændende} hvis $W=V$. Dette er illustreret på \autoref{fig:delgraf.eks}

\input{fig/tikz/grafer/delgrafer/delgraf}

\begin{defn}[\emph{k}-delt] \label{defn:k-delt} %k-partite
En graf, $G = (V, E)$, kaldes en \emph{$k$-delt graf}, hvis $V$ kan deles op i $k$ ikke-tomme delmængder, $V_1, V_2,\dotsc, V_k$, således at 
\begin{equation}
V = \bigcup_{i=1}^{k} V_i. 
\end{equation}
Foruden gælder det at $V_i \bigcap V_j  = \emptyset \forall i,j=1, 2, \dotsc, k$, og $i\neq j$. Samtidigt kan to vilkårlige knuder, $v$ og $u$, kun være naboer, hvis de befinder sig i forskellige delmængder. 
\end{defn}


En af fordelene ved at dele en graf op i forskellige delgrafer er, at man i korteste vej-problemer kan finde den optimale delstruktur, hvis den optimale delgraf er fundet. 

Hvis man betragter \autoref{fig:laengste.vej}, kan man beskrive den korteste vej $P=(v_1,v_3,v_4)$ som en optimal delgraf. Denne delgraf har også en optimal delstruktur, da den korteste vej fra $v_1$ til $v_3$ indgår i vejen $P=(v_1,v_3,v_4)$.
Hvis vi kigger på den længste vej fra $v_1$ til $v_4$, $P=(v_1,v_3,v_4)$, ser vi, at den ikke har en optimal delstruktur, da den længste vej fra $v_1$ til $v_3$ ikke indgår i den længste vej fra $v_1$ til $v_4$.








