\section{Delte grafer}
I visse tilfælde kan en graf deles op for at optimere en algoritme til løsningen af en given problemstilling.
To mulige grafopdelinger er delgrafer og $k$-delte grafer.

\begin{defn}[Delgraf] \label{defn:delgraf} %subgraph
En \emph{delgraf} af grafen, $G= (V,E)$, er en graf, $D = (W,F)$, skabt af delmængderne af kanterne, $F \subseteq E$, og knuderne, $W \subseteq V$, hvori det gælder, at $F \subseteq \{ \{u,v\} | u,v \in W \}$.
\end{defn}

En delgraf er \emph{induceret}, hvis mængden af kanter, $F$, indeholder alle kanter fra $E$, som er incidente med knudeparene i $W$.
Delgrafen kaldes \emph{udspændende} hvis $W=V$. Disse er illustreret på \autoref{fig:delgraf.eks}

\input{fig/tikz/grafer/delgrafer/delgraf}

\begin{defn}[\emph{k}-delt] \label{defn:k-delt} %k-partite
En graf, $G = (V, E)$, kaldes en \emph{$k$-delt graf}, hvis $V$ kan deles op i $k$ ikke-tomme delmængder, $V_1, V_2,\dotsc, V_k$, således at 
\begin{equation}
V = \bigcup_{i=1}^{k} V_i. 
\end{equation}
Foruden gælder det at $V_i \bigcap V_j  = \emptyset \forall i,j=1, 2, \dotsc, k$, og $i\neq j$. Samtidigt kan to vilkårlige knuder, $v$ og $u$, kun være naboer, hvis de befinder sig i forskellige delmængder. 
\end{defn}


Korteste vej-problemer bygger på princippet om, at den optimale delgraf medfører, at \emph{delstrukturene} også er optimale. En delstruktur er en delgraf af delgrafen. Har man fundet den korteste vej fra en given startknude til en endeknude, har man fundet den korteste vej til alle mellemliggende knuder. Dette kan nemt indses, da en kortere vej til en given mellemliggende knude, vil indgå i den korteste vej til endeknuden.











