\chapter{Grafteori} \label{kap:grafteori}
Følgende kapitel er skrevet med afsæt i \citep{dmat}.

Grafer er diskrete strukturer, som bruges til at modellere relationer mellem forskellige objekter.  Graferne varierer alt efter deres type og funktion, og har mange forskellige egenskaber. De mange forskellige egenskaber betyder, at problemer i næsten enhver tænkelig disciplin kan løses ved hjælp af grafmodeller. Vi vil eksempelvis i dette projekt benytte grafteori og princippet om den længste vej til at optimere et gaslager. Vi vil desuden også arbejde med multimængder, som er mængder, hvori et element kan forekomme flere gange. En graf er givet ved:

\begin{defn}[Graf] \label{def:graf}
En \emph{graf}, $G = (V,E)$, består af $V$, som er en mængde \emph{knuder} hvor $V \neq \emptyset$ og en multimængde \emph{kanter}, $E \subseteq \{\{u,v\}|u,v \in V \}$, hvor $\{u,v\}$ også er en multimængde. 
\end{defn}

Vi siger en vilkårlig kant, $e = \{u,v\} \in E$, er \emph{incident} med knuderne $u$ og $v$, hvor $u, v \in V$, vi siger desuden, at $u$ og $v$ er kantens \emph{endeknuder}. Her siger man også at $u$ og $v$ er \emph{naboer}. 
Hvis en kant kun er incident med én knude, er der tale om en \emph{løkke}.
Det fremgår af definitionen, at en graf ikke kan have nul knuder, men en lignende afgrænsning i den anden ende eksisterer ikke. Der kan dermed være uendeligt mange knuder. På samme måde gælder det for kanter, at der kan være mellem nul og uendeligt. Hvis mindst et af disse tilfælde gør sig gældende, kaldes det en \emph{uendelig graf}. Ellers kaldes det en \emph{endelig graf}, og det er denne type, som vi beskæftiger os med i projektet.
Knuderne illustreres ofte som prikker, mens kanterne repræsenteres af streger eller pile, der forbinder disse prikker. 

\input{incl/main/grafer/graftyper}
\input{incl/main/grafer/grader}
\input{incl/main/grafer/repræsentation}
\input{incl/main/grafer/nabolister}
\input{incl/main/grafer/nabomatricer}

\input{incl/main/grafer/veje}
\input{incl/main/grafer/delte_grafer}






