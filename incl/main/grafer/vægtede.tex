\subsection{Vægtede grafer}
En vægtet graf er en graf, hvori kanterne eller knuderne får tildelt en numerisk værdi. I dette projekt arbejdes der udelukkende med vægtede kanter, og vi vil derfor kun fokusere på dem i dette afsnit.
En vægtet graf er defineret ved:
\begin{defn}[Vægtede grafer]
En vægtet graf, $G=(V,E, \omega)$, består af mængden af knuder, $V$, mængden af kanter, $E \subseteq \{\{u;v\}|u,v \in V\}$, og vægtfunktionen, $\omega: E \rightarrow \R$.
\end{defn}


For en vægtet graf har alle kanter $e\in E$ en numerisk vægt, givet ved funktionen $\omega (e)$. Da $e$ er en kant incident med $\{u,v\}$ kan man  ligeledes skrive $\omega (u,v)$.
\input{fig/tikz/grafer/veje/vægtede/eksempel}

Da vægtede grafer har en numerisk vægt på hver kant, kan man således beregne længden fra en knude til en anden i grafen. Længden fra en knude til en anden kan defineres således:

\begin{defn}
Lad $m\in \N $ og $G=(V,E,\omega)$ være en simpel graf og lad $e_{i,i+1}$ være en kant incident med $i$ og $i+1$. Lad en tilfældig vej $P$ gå gennem knuderne således $P=(v_0,v_1...v_m)$, da kan længden beskrives således:
	\begin{equation*}
	dist(P)=\sum_{i=1}^{m}\omega(e_{i,i+1})
	\end{equation*}  
\end{defn}

Man kan således bruge følgende definitioner af korteste og længste vej i en vægtet graf:


\begin{defn} \label{defn:min.vej} [Korteste vej i vægtet graf]
Lad $G=(V,E,\omega)$ være en simpel og vægtet graf. Da er længden af den korteste vej, fra en knude $v_0$ til en anden knude $v_m$, defineret som $\alpha(v_0,v_m)$.
\end{defn}

På samme vis defineres længste vej:

\begin{defn} [Længste vej i en vægtet graf]
Lad $G=(V,E,\omega)$ være en simpel og vægtet graf. Da er længden af den længste vej, fra en knude $v_0$ til en anden knude $v_m$, defineret som $\beta(v_0,v_m)$.
\end{defn}

\begin{exmp}
Betragt figur \ref{fig.vaegtetopg} \\
\input{fig/tikz/grafer/veje/vægtede/opgave}
På figuren ses en graf med vægtede kanter. Vi er interesserede i at finde den korteste vej fra $v_1$ til $v_6$. For at finde den korteste vej, kigger vi på alle de mulige veje fra $v_1$ til $v_6$.
Følgende veje ses:
\begin{align*}
	P_1=&(v_1,v_2,v_4,v_6)\\
	P_2=&(v_1,v_2,v_5,v_6)\\
	P_3=&(v_1,v_3,v_5,v_6)\\
	P_4=&(v_1,v_3,v_4,v_6)
\end{align*}
Man kan nu beregne længden af de fire veje, ved at tage summen af de kanter, vejen følger. Man får derved:
\begin{align*}
	P_1=&4+3+2=9\\
	P_2=&4+6+1=11\\
	P_3=&5+3+1=9\\
	P_4=&5+1+2=8
\end{align*}
Det ses, at den korteste vej fra $v_1$ til $v_6$ er $P_4$. 
Det er sådan, man kan finde korteste vej i en vægtet graf. Dog kan denne metode blive meget tidskrævende ved mere komplekse grafer. I disse tilfælde vil man bruge alternative, bedre algoritmer til at løse problemet. Dette vil vi komme ind på senere i kapitel \ref{kap.algo}.
\end{exmp}
