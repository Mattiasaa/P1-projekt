\section{Grader} \label{sec:grader}
Når man arbejder med grafer, kan det være brugbart at vide, hvor mange kanter der er incidente med en knude. Dertil bruger man følgende definition:

\begin{defn}[Grader] \label{defn:grader}
Lad $v \in V$ være en knude i den simple, ikke-orienterede graf, $G = (V,E)$. Knudens \emph{grad}, $\deg(v)$, er det antal kanter i $E$, som er incidente med $v$. Dermed gælder det, at
\begin{equation}
\deg(v)=|\{u \in V: \{u,v\} \in E \}|,
\end{equation}
\end{defn}

Hvis der ikke er tale om en simpel graf, men derimod en pseudograf, skal man være opmærsom på de multiple kanter og løkker, når man tæller antallet af knudens grader. Hvis der er multiple kanter, tælles alle disse med, og løkker tæller dobbelt, idet de både starter og slutter i knuden.

\begin{exmp} \label{ex:grader}

Vi kan ud fra dette aflæse knudernes grader på \autoref{fig:grader}, $\deg(v_{1})=3, \ \deg(v_{2})=3, \ \deg(v_{3})=4$ og $\deg(v_{4})=4$. En knudes grader afgøres altså af, hvor mange kanter, der er incident med knuden, medmindre knuden har en løkke, da man her kun siger, at kanten kun er incident med knuden én gang, men den tæller dobbelt i antallet af grader.
\input{fig/tikz/grafer/grader_eksempel}

\end{exmp}

\begin{thm}
Lad grafen, $G = (V,E)$, være en ikke-orienteret graf med en multimængde kanter, E. Knuden $v$ har $deg(v)$ grader, og det gør sig derfor gældende, at
\begin{equation}
	\sum_{v \in V} { } \deg(v) = 2 \cdot |E|.
\end{equation}
Dette gælder, så længe grafen ikke er uendelig.
\end{thm}
Hvis vi har en ikke-orienteret, endelig graf, kan man altså finde antallet af kanter i grafen ved at lægge summen af hver knudes grader sammen og dividere dette tal med to.

\begin{proof}
Som det fremgår af Definition \ref{def:graf}, er multimængden af kanter, $E \subseteq \{\{u,v\}|u,v \in V \}$. Hver kant i grafen er altså incident med to knuder, eller med den samme knude to gange, hvis der er tale om en løkke. Hvis en kant er incident med en knude, bidrager denne kant til knudens grad, $\deg{v}$. Hver kant bidrager altså to gange til grafens grad. Derfor vil hele grafens grad, $\sum_{v \in V} { } \deg(v)$, være dobbelt så stor, som antallet af kanter i denne graf, $|E|$. Derfor får vi at 
\begin{equation}
2 \cdot |E|= \sum_{v \in V} { } \deg(v).
\end{equation} 
\end{proof}

I en orienteret graf tælles knudernes grader på anden vis. I en orienteret graf er kanterne orienterede, og har dermed en startknude og en endeknude. Derfor deles graderne i en orienteret graf op i den \emph{indadgående grad} og \emph{udadgående grad}. 

\begin{defn}[Indadgående grad]
Lad $v \in V$ være en knude i den simple, orienterede graf, $G = (V,E)$. Knudens indadgående grad, $\deg^-(v)$, er det antal kanter i $E$, som har $v$ som endeknude. Dermed gælder det, at
\begin{equation}
\deg^-(v)=|\{u \in V\ : (u,v) \in E \}|.
\end{equation}
\end{defn}

\begin{defn}[Udadgående grad]
Lad $v \in V$ være en knude i den simple, orienterede graf, $G = (V,E)$. Knudens udadgående grad, $\deg^+(v)$, er det antal kanter i $E$, som har $v$ som startknude. Dermed gælder det, at
\begin{equation}
\deg^+(v)=|\{u \in V\ : (v,u) \in E \}|.
\end{equation}
\end{defn}

\begin{defn}[Graden i en orienteret graf]
Da hver kant skal have en start- og endeknude, må det gælde at 
\begin{equation}
|E|= \sum_{v \in V} { } \deg^{-}(v) = \sum_{v \in V} { } \deg^{+}(v),
\end{equation}
og da 
\begin{equation}
2 \cdot |E|= \sum_{v \in V} { } \deg(v),
\end{equation} 
vil graden i en orienteret graf(måske simpel), $G = (V,E)$, være 
\begin{equation}
\sum_{v \in V} { } \deg(v) = \sum_{v \in V} { } \deg^{-}(v) + \sum_{v \in V} { } \deg^{+}(v).
\end{equation}
\end{defn}

\begin{exmp} \label{ex:grader_orienteret}
Vi kan nu beregne antallet af indadgående og udadgående grader i \autoref{fig:grader_orienteret}.
\input{fig/tikz/grafer/grader_orienteret_eksempel}
Vi ser, at $\deg^{+}(v_{1})=3$, $\deg^{-}(v_{1})=0$, $\deg^{+}(v_{2})=1$, $\deg^{-}(v_{2})=2$, $\deg^{+}(v_{3})=2$, $\deg^{-}(v_{3})=2$, $\deg^{+}(v_{4})=1$ og $\deg^{-}(v_{4})=3$. Vi ser altså, at en løkke tæller som både en indadgående kant og en udadgående kant.
\end{exmp}

