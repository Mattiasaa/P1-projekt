\section{Graftyper}
Grafer kan opdeles i forskellige typer. Herunder simple grafer, multigrafer og pseudografer. Vi kigger først på en simpel graf.

\begin{defn}[Simpel graf] \label{defn:simpel}
En \emph{simpel graf}, $G=(V,E)$, består af $V$, en mængde knuder, hvor $V \neq \emptyset$, og en mængde kanter, $E \subseteq \{\{u,v\}|u,v \in V, u \neq v\}$, som opfylder $\nexists \ e_i, e_j \in E : e_i = e_j$.
\end{defn}

Det ses i Definition \ref{defn:simpel}, at en kant i en simpel graf skal være incident med to knuder, der kan altså ikke optræde løkker. Foruden dette ser vi også, at der kun kan forekomme én kant mellem to knuder.

\input{fig/tikz/grafer/graftyper/simpelgraf}

En anden graftype er multigrafen, som kendetegnes ved, at der skal eksistere flere kanter, som er incidente med det samme knudepar, hvilket kaldes \emph{multiple} kanter.

\begin{defn}[Multigraf] \label{defn:multi}
En \emph{multigraf}, $ G = (V,E)$, består af $V$, en mængde knuder, hvor $V \neq \emptyset$, og en mængde kanter,
$E \subseteq \{\{u,v\}|u,v \in V, u \neq v\}$, som opfylder $\exists \ e_i, e_j \in E : e_i = e_j$.
\end{defn}

\input{fig/tikz/grafer/graftyper/multigraf}

En pseudograf må gerne indholde multiple kanter, men modsat de nævnte graftyper skal den indeholde mindst én løkke. 

\begin{defn}[Pseudograf] \label{defn:pseudo}
En \emph{pseudograf}, $ G = (V,E)$, består af $V$, en mængde knuder, hvor $V \neq \emptyset$, og en mængde kanter, $E \subseteq \{\{u,v\}|u,v \in V\}$, hvor $\exists \ e_i \in E$, som opfylder $e_i = \{v\}$.
\end{defn}

Vi ser i eksemplet herunder, at der er multiple kanter mellem $v_{1}$ og $v_{2}$ og en løkke ved $v_{4}$.

\input{fig/tikz/grafer/graftyper/pseudograf}


\subsection{Orienterede grafer og ikke-orienterede grafer}
En anden typisk opdeling af grafer er i \emph{orienterede grafer} og \emph{ikke-orienterede grafer}. De grafer, som vi har kigget på indtil videre, er ikke-orienterede grafer. For en orienteret graf gælder det, at grafens kanter er retningsbestemte. Dette illustrerer vi med pile. Den har dermed en \emph{startknude} og en endeknude. Disse grafer er defineret ved:

\begin{defn} [Orienteret graf] 
En orienteret graf, $G=(V,E)$, består af $V$, en mængde knuder, hvor $V \neq \emptyset$, og en mængde orienterede kanter, $E \subseteq \{(u,v)|u,v \in V\}$, hvor $(u,v) \neq (v,u)$ og $(u,v)$. 
\end{defn}

Hver orienterede kant er incident med et ordnet knudepar, $(u,v)$, hvor $u$ er startknuden, og $v$ er endeknuden. Altså er en kant $(u,v)$ ikke det samme som $(v,u)$.
Derudover gælder det, at en løkke ikke er retningsbestemt, da det ikke er relevant for grafen, hvilken af enderne der er hhv. start- og endeknuden.

\input{fig/tikz/grafer/graftyper/orienteretgraf}

Orienterede grafer kan ligesom ikke-orienterede grafer indeholde løkker og multiple kanter. Er dette ikke tilfældet, kaldes det en orienteret, simpel graf. En orienteret, simpel graf må dog indeholde to modsatrettede kanter mellem det samme knudepar. Dermed kan en kant gå fra $v$ til $u$, selvom en anden kant går fra $u$ til $v$. Hvis der derimod optræder løkker eller flere ensrettede kanter mellem et eller flere knudepar, kaldes det en \emph{orienteret multigraf}. 
Der kan foruden orienterede og ikke-orienterede grafer også være tale om \emph{blandede grafer}, som er grafer med både orienterede og ikke-orienterede kanter.  
Egenskaberne for de forskellige graftyper kan ses herunder:


\begin{table}[H]
\centering
\begin{tabular}{ |p{4cm}|p{3cm}|p{3cm}|p{2cm}|  }
 \hline
 \multicolumn{4}{|c|}{Grafer} \\
 \hline
 Type & Kanter & Multiple kanter tilladt & Løkker tilladt\\
 \hline
 Simpel graf   & Ikke-orienterede    & Nej &   Nej\\
 Multigraf &   Ikke-orienterede & Ja   & Nej\\
 Pseudograf & Ikke-orienterede & Ja &  Ja\\
 Orienteret, simpel graf    & Orienterede & Ja \footnotemark &  Nej\\
 Orienteret multigraf &  Orienterede  & Ja & Ja\\
 Blandet graf & Ikke-orienterede og orienterede  & Ja   & Ja\\
 \hline
\end{tabular}
\caption{De forskellige graftyper.}
\label{tab:typer}
\end{table}
\footnotetext[1]{Kun hvis kanterne er modsatrettede.}


%Fordi kanterne i grafer med orienterede kanter er ordnede par, kan definitionen af knudens grader være antallet af kanter, der har denne knude som startknude, eller antallet af kanter, der har denne knude som endeknude:
%
%\begin{defn} [Graden af en orienteret graf] 
%I en graf med orienterede kanter er ind-graden, betegnet ved $\mathrm{deg}^{-}(v)$, antallet af kanter med $v$ som deres endeknude. Ud-graden, betegnet ved $\mathrm{deg}^{+}(v)$, er antallet af kanter med $v$ som deres startknude.
%\end{defn}

Vi vil i projektet beskæftige os med orienterede grafer, da det er denne type, vi bruger til optimering af gaslageret. 
