	\section{Veje}
Vi har indtil videre snakket om knuder, og hvordan de som knudermængde er incidente med kanter. I dette afsnit vil vi udvide det til at snakke om veje, som er følger af disse kanter, og dermed er de også grafer i sig selv. Hvis der er tale om ikke-orienterede grafer, er veje defineret ved:
\begin{defn}
[Veje i ikke-orienterede grafer] 
Lad $n \in \N _0$  og $G$ være en ikke-orienteret graf. En vej, $P$, af længde $n$, fra $u$ til $v$, i $G$ er en følge af $n$ kanter,  $ P= (e_{1},e_{2},\dotsc,e_{n})$, for hvilken der eksisterer en følge, $u=x_{0}$ og $v=(x_{1},x_{2},\dotsc,x_{n-1}$,$x_{n})$, af knuder sådan at $e_{i}$ har, for $i=1,2,\dotsc,n$, endeknuderne $x_{i-1}$ og $x_{i}$. Når grafen er simpel, betegnes vejen ved grafens knudefølge, $x_{o},x_{1},\dotsc,x_{n}$. Hvis den ikke er simpel, beskrives vejen ved kanterne, $e_{1},e_{2},\dotsc,e_{n}$. 
\end{defn}
Her er en vej simpel hvis den kun passerer den samme kant én gang. Kigger vi derimod på veje med orienterede grafer, som er det vi beskæftiger os med i problemet, ser definitionen en smule anderledes ud:
\begin{defn}
[Veje i orienterede grafer] 
Lad $n \in \N _0$ og $G$ være en orienteret graf. En vej, $P$, af længde $n$, fra $u = x_0$ til $v = x_n$, i $G$ er en følge af kanter, $e_{1},e_{2},\dotsc,e_{n}$, $ \exists (x_{n-1},x_{n}) $ for $e_{n} \forall e_n$ . Her er $x_{0}=u$ og $x_{n}=v$. Hvis alle knudepar, i en given vej, højst har én kant som er incident med parret, betegner vi vejen ved dennes knudefølge $x_{o},x_{1},\dotsc,x_{n}$.
\end{defn}

\input{fig/tikz/grafer/veje/eksempel}

Antallet af veje mellem to knuder i grafen kan findes ved hjælp af nabomatricer, som vi diskuterede i forrige afsnit.
\begin{thm}
[Antallet af veje mellem to knuder] 
Lad G være en vilkårlig graf med nabomatricen
\textbf{$A$} med grafens knuder i rækkefølgen $v_{1},v_{2},\dotsc,v_{n}$. Antallet af forskellige veje med længde $r$ fra $v_{i}$ til $v_{j}$ vil da være lig den $(i,j)$'te indgang af \textbf{$A^{r}$}.
\end{thm}

\begin{proof}
Bevis: Lad G være en graf med nabomatricen 
\textbf{$A$}, hvor vi antager, at knuderne i $G$ har rækkefølgen $v_{1},v_{2},\cdots,v_{n}$. Antallet af veje fra $v_{i}$ til $v_{j}$ af længde 1 er da den $(i,j)$'te indgang til 
\textbf{$A$}. Dette skyldes, at det blot er antallet af kanter fra $v_{i}$ til $v_{j}$.
Vi antager, at den $(i,j)$'te indgang til 
\textbf{${A^r}$} er antallet af forskellige veje, som går fra $v_{i}$ til $v_{j}$ og som har længden $r$. Dette er hypotesen, vi ønsker at bekræfte.
Vi ser på nabomatricen \textbf{$A^{r+1}$}. 
\textbf{$A^{r+1}$} er det samme som 
\textbf{$A^{r}$}$\dotsc$\textbf{$A$}, og derfor er den $(i,j)$'te indgang af \textbf{$A^{r+1}$} lig med $b_{i1}a_{1j} + b_{i2}a_{2j} +\dotsc+ b_{in}a_{nj}$. Her er $b_{ik}$  den $(i,k)$'te indgang til 
\textbf{$A^{r}$}, som ifølge vores hypotese er antallet af veje fra $v_{i}$ til $v_{k}$ med længde $r$.
En vej af længde $r + 1$ fra $v_{i}$ til $v_{k}$ er lavet ud fra en vej med længden $r$ fra begyndelsesknuden $v_{i}$ og hen til en mellemliggende knude $v_{k}$ samt den kant, der går fra $v_{k}$ til $v_{j}$. Vi ved fra kombinatorik, at antallet af muligheder er lig produktet af mulighederne ved første udfald og mulighederne ved andet udfald. Vi betegner antallet af veje med længden $r$ fra $v_{i}$ til $v_{k}$ med $b_{ik}$ og antallet af kanter fra $v_{k}$ til $v_{j}$ med $a_{kj}$ Finder vi produktet af dette for alle mellemliggende knuder, $v_{k}$, fås det ønskede resultat.
\end{proof}

\begin{exmp}
Vi starter med at kigge på en graf og den tilhørende nabomatrice:
\input{fig/tikz/grafer/veje/eksempel-ikke-orienteret}

\begin{equation}
A=\begin{bmatrix}
    0&1&1&1&0\\
    1&0&0&1&0\\
    1&0&0&0&1\\
    1&1&0&0&1\\
    0&0&1&1&0\\
\end{bmatrix}
\end{equation}


Vi ønsker at finde ud af hvor mange veje med en længde på 4, der går fra $v_1$ til $v_5$. Det ses i nabomatricen, at $v_1$ har 3 naboer, nemlig $v_2$, $v_3$ og $v_4$. Fortsætter vi, kan vi se, at $v_2$ har $v_1$ og $v_4$ som naboer, $v_3$ har $v_1$ og $v_5$, og $v_4$ har $v_1$, $v_2$ og $v_5$ som naboer. Fortsætter vi, så vi finder alle tænkelige veje med længder på 3, får vi, at der er 18 forskellige veje, der alle starter i $v_1$ og har en længde på 3. Vi skal nu finde de veje, der ved at tilføje en kant, ender i $v_5$. Vi kan se, at $v_5$ har $v_3$ og $v_4$ som naboer. Vi finder derfor de veje, der starter i $v_1$ og slutter i $v_3$, med længden 3, og derefter dem, der slutter i $v_4$, med længden 3. På denne måde udnytter vi, hvad vi skrev i beviset, nemlig at
\textbf{$A^{r+1}$} er lig med $b_{i1}a_{1j} + b_{i2}a_{2j} +\cdots+ b_{in}a_{nj}$
Her er $b_{ik}$ antallet af veje fra $v_{i}$ til ${v_k}$. I vores eksempel er $v_{i}=v_{1}$, ${v_{k1}}=v_{3}$, ${v_{k2}}=v_{4}$, $v_{j}=v_{5}$ og \textbf{$A^{r+1}$}=\textbf{$A^{3+1}$}. 
 
\input{fig/tikz/grafer/veje/eksempel-trae}

Antallet af veje fra $v_{1}$ til $v_{3}$ er 5, og antallet af veje fra $v_{1}$ til $v_{4}$ er 6. Vi kan derfor opstille
\textbf{$A^{4}$}$=b_{i1} a_{1j}+b_{i2} a_{2j}=5 \cdot 1+6 \cdot 1=11$.
Her er $b_{i1}$ antallet af veje fra $v_{1}$ til $v_{3}$, og $a_{1j}$ er antallet af kanter fra $v_{3}$ til  $v_{5}$. På samme måde optræder $b_{i2}$ og $a_{2j}$ for $v_{4}$. Der er altså 11 veje med længden 4 fra $v_{1}$ til $v_{5}$.

\end{exmp}

\input{incl/main/grafer/vægtede}